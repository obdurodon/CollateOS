<?xml version="1.0" encoding="UTF-8"?>
<wit>Ꙗвлѥнѣише сӱммаховѣ<sup>м҇</sup> и ѳеодотионовѣ<sup>м҇</sup> і акулы писанїемь, такова мысль скаꙁаетсе ѡвомоу оубо рекшоу· ꙁемлꙗ же бѣ праꙁ<sup>д</sup>но и нераꙁⸯсоудно· ѡвомоу же гл҃ющꙋ истьщанїе и ничтоже· дрꙋгомоу же ниединоже и ничтоже· ꙗвлꙗет бо се оубо сими по моемꙋ словоу· праꙁнаго ради оубо, ꙗко дѣиство оубо, не и еще бѣ· въ единои же силѣ бытїе имѣаше· ꙁа нераꙁсоу<sup>д</sup>наго же, єже никогда ѿстоупити дроугь ѿ дрꙋга· и собою ѡсобⸯнѣ коеиж<sup>д</sup>о ѿ раꙁличїи поꙁнаватисе· нь вь сьлїанїи нѣкоемь и нераꙁсоуднѣмь качьствѣ вⸯсе ꙁритсе· не масти· не ѡбраꙁоу· не дебълости· не количьствꙋ· не иномоу нѣчесомоу ѿ таковыи<sup>х</sup> нь се по своемоу словоу· въ соущьствѣ ви<sup>д</sup>мꙋ· тоуж<sup>д</sup>е и мысль покаꙁꙋеть намь, и истьщанїе и ничтоже· въмѣстителнꙋю бо качьствїи силꙋ истьщанїю гла<sup>с҇</sup> ꙗви· ꙗко оубо ѿ сего навикнꙋти, ꙗко прїемителнꙋ силоу качьствїѡмь въсѣ<sup>х</sup> ꙁиж<sup>д</sup>итель прѣ<sup>д</sup>положи· праꙁна же нѣкаа бѣ сїа и въ себѣ имѣаше ничесоже, прѣж<sup>д</sup>е даже испльнит<sup>и</sup>се єи раꙁличнїими· третїе же слово· ꙗко ѿ епикоурскые философїє иꙁьѡбрѣтено, ѡставити мню по<sup>д</sup>бати, неви<sup>д</sup>мо· по<sup>д</sup>бно нѣчто и ѡнь ре<sup>ч҇</sup> ѡ прьвѡ<sup>м҇</sup> сꙋщїи<sup>х</sup> ꙁачелꙋ, праꙁна же и ничесоже непостоанномꙋ несѣкомыи<sup>х</sup> є<sup>с҇</sup>ство таковыми гласи оукаꙁꙋє, є<sup>ж</sup> по<sup>д</sup>бно є<sup>с҇</sup> испражнѥнїю и ничтоже :~ </wit>
