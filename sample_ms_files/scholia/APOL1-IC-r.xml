<?xml version="1.0" encoding="UTF-8"?>
<wit>Ꙗвлѥннѣише сѵ̈ммаховѣ<sup>м</sup> и ѳеодотїѡновѣмь і акѵ̈лы писанїе<sup>м</sup>, таковаа мысль скаꙁаетсе· овомꙋ оубѡ рекшоу· ꙁемлꙗ же бѣ праꙁ<sup>д</sup>но и нераꙁсоудно· овомоу же гл҃ющꙋ истьщанїе и ничтоже· дроугомꙋ же ниединоже и ничтоже· ꙗвлꙗетⸯ бо се оубѡ сими по моемꙋ словꙋ· праꙁнаго ра<sup>д</sup> оубѡ, ꙗко дѣиство оубо, не и єще бѣ· въ единои же силѣ бытїе имѣаше· ꙁа нераꙁсоуднаго же, єже никогда ѿстоупити дроугь ѿ дроуга· и собою особно коеиж<sup>д</sup>о ѿ раꙁличїи поꙁнаватисе· нь въ сьлїанїи нѣкое<sup>м</sup> и нераꙁсоуднѣмь качьствѣ въсе ꙁритсе· не масти· не обраꙁнꙋ· не дебелости· не количьствꙋ· не иномꙋ нѣчесомоу ѿ таковыи<sup>х</sup> нь се по своемоу словꙋ· въ соущьствѣ видимоу· тоуж<sup>д</sup>е и мысль покаꙁуеть намь, и истьщанїе и ничтоже· въмѣстителнꙋю бо качьствїи силꙋ истьщанїю глась ꙗви· ꙗко оубѡ ѿ сего навыкноути, ꙗко прїемителнꙋ силꙋ качьствїѡ<sup>м</sup> въсѣ<sup>х</sup> 
   <sup>х</sup>иж<sup>д</sup>итель прѣ<sup>д</sup>положи· праꙁна же нѣкаа бѣ сїа и въ себѣ имѣаше ничесоже, прѣж<sup>д</sup>е даже испльнитисе єи раꙁличнїи<lb/>ми· третїе же слово· ꙗко ѿ єпикоурскые философїе иꙁьобрѣтено, оставити мню по<sup>д</sup>бати, невидимо· по<sup>д</sup>бно нѣчто и онь рече о прьвѡ<sup>м</sup> соущїи<sup>х</sup> ꙁачелꙋ, праꙁна же и ничесоже непостоанномꙋ несѣкомыхь ѥ<sup>с҇</sup>ство таковыми гласи оукаꙁꙋе, єже по<sup>д</sup>бно ѥ<sup>с҇</sup> испражнѥнїꙋ и ничтоже :~ </wit>
